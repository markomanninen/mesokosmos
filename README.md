# Näkökulmia Mesokosmoksesta

Tutkielmaesseitä ja haastatteluita julkaiseva sarja

#### 1. [Alkulähtökohdista Kaikkikeskukseen](/alkulahtokohdista-kaikkikeskukseen.md)

Pohdin tässä esseessä, mistä ymmärtämisessä ja tiedon välittämisessä on kyse.

#### 2. [Filosofia – Hölynpölyä vai puhdasta immanenttia?](/filosofia-holynpolya-vai-puhdasta-immanenttia.md)

Miksi aloitan Näkökulmia Mesokosmoksesta podcast-sarjan pohtimalla mitä tieto, käsitteet ja ajatukset tarkoittavat?

#### 3. [Ajattelun loppu](/ajattelun-loppu.md)

Erilaisia loppuja on esitetty iät ja ajat maailmanlopusta, erillisyyden, ajan ja jopa filosofian loppuihin. Tulisiko siitä millainen kriisi tai katastrofi, jos lopettaisimme ajattelemasta? Esitän tässä dialogina kirjoitetussa esseessä, että ajatuksettomasta tilasta nouseva ensikriisi voi hyvinkin olla uuden taidon ja siinä mielessä kokonaan uuden tiedon alku.

#### 4. [Elämänfilosofia ja arkikieliset käsitteet](/elamanfilosofia-ja-arkikieliset-kasitteet.md)

Pohdimme tässä jaksossa ruusuristiläisen Jukan kanssa mitä filosofi, elämänfilosofia ja arkikielinen filosofointi voisi tarkoittaa nykyaikana.

#### 5.  [Tiedon luonnetesti 1-5](#5--tiedon-luonnetesti-15)

Käsittelen tässä viiteen osaan jaetussa esseessä tietoa tavalla, joka on erottamaton subjektista eli minusta kokemusteni ja havaintojeni muistelijana ja tulkitsijana. Pyrkimyksenäni on esitellä henkilökohtainen tieto-oppini niin, että se toimii muiden kirjoittamieni tutkielmaesseiden tietoon liittyvien käsitysten riittävän laajana ja konkreettisena tarkastelupohjana.

#### 10.  [Itse-tutkimuksen tie](/itse-tutkimuksen-tie-12.md)

Sri Ramana Maharshin seuraaja, Bhagavan devotee Jussi Penttinen kertoo, mitä Maharshin opettama itse-tutkimus on ja millainen tämä edesmenneen tunnetun intialaisen opettajan itsetuntemuksen menetelmä on.

#### 11.  [Idän ja lännen filosofiaa](/idan-ja-lannen-filosofiaa.md)

Haastattelen tässä episodissa kirjailija, joogaohjaaja ja elokuvaohjaaja Taavi Kassilaa. Vertailemme Taavin kanssa idän ja lännen filosofista perinnettä matkaten samalla luovuuden, oppimisen, viisauden ja mestariuden lähteille.

#### 12.  [Itse-tutkimuksen tie, osa 2](/itse-tutkimuksen-tie-22.md)

ässä jatko-osassa Jussi Penttinen kertoo, mitä Ramana Maharshin opettama itse-tutkimus on ja millainen tämä edesmenneen tunnetun intialaisen opettajan, tuttavallisemmalta nimeltään Bhagavanin, itsetuntemuksen menetelmä on.

#### 13.  [Muuttuuko ihminen - ja mistä muutosvoima?](/muuttuuko-ihminen-ja-mista-muutosvoima.md)

Professori Jukka Ammondt palaa tässä kolumnissa muistojensa kautta oppi-isänsä Eino Krohnin luentosarjaan estetiikasta. Mistä saamme voiman huolehtia sekä henkisestä että fyysisestä luonnon kauneudesta meidän ajassa?

#### 14. [Insinörismiä ja käsien heiluttelua](/insinorismia-ja-kasien-heiluttelua.md)

Hiukan laajentaen ajatustenvaihtoa, päätin tällä kertaa hypätä rajojen yli, kuunnella ja kommentoida tässä episodissa erään toisen uskonto-, filosofia- ja tutkimusorientoituneen suomalaisen podcastin eli Maailmanpuun 17.5.2019 julkaistua jaksoa nimeltä "Mitä on totuus? - Esko Valtaoja." Kyseinen jakso on hyvä kuunnella etukäteen tämän episodin kontekstin ymmärtämisen vuoksi.

#### 15. [Hellän totuuden puolestapuhujat](/hellan-totuuden-puolestapuhujat.md)

Olemme käyneet ystäväni Paulan kanssa keväällä keskustelua kuluvan kauden podcast jaksoista. Ajattelin, että on aika hiukan reflektoida sisältöä ja udella mitä hänelle tärkeitä teemoja jaksoissa on noussut esille. Millainen on ollut Paulan Tie, onko totuus kylmä ja absoluuttinen, mitkä ovat meidän ajan polttavia kysymyksiä, keitä ovat tulevaisuuden opettajat ja nerot?

#### 16. [Teosofian ja tieteen rajavetoja](/teosofian-ja-tieteen-rajavetoja.md)

Mesokosmoksen kokoomapiste liikahtaa mualiman varsinaiseen napaan ja tapaa arvostetun fysiikan opettajan ja pitkän linjan teosofin, Antti Savinaisen Kuopiossa. Setvimme niitä rajapintoja, joissa tiede ja aikainviisaus modernina aikakautena on mahdollisesti kohdannut ja toisaalta jäänyt kohtaamatta. Onko tieteellä ja teosofialla mitään annettavaa toisilleen?

#### 17. [Kalliomaalaukset ovat muinaisia viestejä, osa 1](/kalliomaalaukset-ovat-muinaisia-viesteja-12.md)

Suomalaisten kalliomaalausten charmantti asiantuntija, Tieto-Finlandia palkittu kirjailija ja professori Pekka Kivikäs vie meidät tässä podcast-jaksossa luontokokemuksen äärelle, joka innoitti häntä tutkimaan kalliomaalauksia muinaisten ihmisten pyhinä kokoontumispaikkoina ja merkkeinä sukupolville mieluummin kuin ohikulkijoiden satunnaisesti kallioihin piirtämänä taiteena.

Kansakoulun opettajan työ Jyväskylässä, muistot kuuluisasta keskisuomalaisesta kansanparantajasta \(käärmeitä lypsävästä Kuunvalon Jussista\), Kalevalan ja suomalaisen esoterismin tuntemus kolmannessa sukupolvessa, akvarellitaidekausi, pianosoittajan ja -säveltäjän ura, Saraakallio 2:n löytö, monet matkat Skandinaviaan, Baltiaan ja Venäjälle, kansainväliset kontaktit, avulias lähiverkko ja lyömätön paikallishistorian tuntemus ovat tehneet Pekasta arvostetun tiedonlähteen, jolta edelleen lähes 90-vuotiaana kysytään näkemystä ja neuvoja monilla eri tutkimussaroilla..

#### 18. [Gnosis ja nykytieto](/gnosis-ja-nykytieto.md)

Tarkastelen tässä jaksossa itseensä viittaavuutta aina lähtien Egyptin myyttisistä kuvista, antiikin ajattelijoista ja keskiajan alkemistien symboliikasta tullen meidän ajan taiteilijoihin ja teknologisiin saavutuksiin. Miksi itseensä kiertyvä Ouroboros-käärme on ollut niin tärkeä kuva kautta aikojen, selittääkö itseviittaavuus universaalin kielen rakenteen, jopa tietoisuuden kovan pähkinän?

#### 19. [Gnosis - sisäinen tieto](/gnosis-sisainen-tieto.md)

FM, tietokirjailija Pentti Tuominen kertoo gnostilaisuuden varhaisesta historiasta, sen sanomasta ja nykyisestä toiminnasta Suomessa. Henkinen kokemus 90-luvulla saattoi Pentin tutkimaan gnostilaisuutta ja tämän tutkimusmatkan seurauksena hänestä tuli gnostilainen, mystikko, kirjailija ja lopulta luennoitsija. Sittemmin hän oli myös perustamassa ensimmäistä suomalaista Gnostilaista Seuraa. Seura on viimeisen kymmenen vuoden aikana kutsunut nuoria ja vanhoja, miehiä ja naisia tutustumaan esoteeriseen kristinuskoon korkealuokkaisen luentotoiminnan, kirkollisten messujen, tutkimuspiirin ja sisäisen, muinaiseen riittiin perustuvan koulun kautta.

#### 20. [Aika-avaruudesta ja multiversumista](/aika-avaruudesta-ja-multiversumista-alexander-jalo.md)

Eilen, nyt, huomenna, aina, ei koskaan, ajoissa, kohta, kauan, nopeasti, samaan aikaan. Aikaan liittyvät käsitteet täyttävät suuren osan elämästämme. Mitä, jos käsitys absoluuttisesta ikuisesti tasaisesti taustalla kulkevasta ajasta onkin illuusio? Mitä, jos aika onkin todellista, mutta suhteellista, se voi venyä ja väreillä? Vastaus näihin kysymyksiin saattaa vaikuttaa siihen, että voimmeko koskaan hallita aikaa. Käsittelemme tässä jaksossa kirjailija ja luennoitsija Alexander Jalon kanssa aikaan, avaruuteen ja multiversumiin liittyviä kysymyksiä.

#### 21. [Hypermoderni ihminen Kaikkeuden keskellä](/hypermoderni-ihminen-kaikkeuden-keskella.md)

Lähestyn tämänkertaista aihetta oman työelämän toimenkuvan kautta. Tämä lyhyt essee kertoo postmodernista, totuudenjälkeisyydestä, myyteistä ja muutoksesta. Samalla esitän ja jätän avoimeksi kysymyksiä siitä, millä tavalla henkisten järjestöjen ja henkisen tien kulkijan pitäisi suhtautua tämän päivän kysymyksiin tiedosta, tieteestä ja yhteiskunnallisesta vaikuttamisesta.

#### 22. [Uusi ajatus on mahdollista](/uusi-ajatus-on-mahdollista.md)

ässä jaksossa Mesokosmos toivottaa tietoisuustutkija ja kirjailija Jeremy Qvickin tervetulleeksi saman pöydän ääreen kynttilän valoon jakamaan ajatuksia luovasta ajattelusta. Uuden ajatuksen metsästys alkaa pienellä todellisuustarkastuksella ja historiakontekstin muistelolla. Tämän jälkeen siirrymme uudelleen luomisen mysteeristä ja luonnollisen rytmiikan löytämisestä oman mielen puutarhan hoitoon. Rudolf Steinerin vapauden filosofiaan pohjautuen, nykyajan fenomenologista filosofiaa jatkavien, kuten Scott Hicksin ja Yeshayahu Ben-Aharonin inspiraatiossa vahvasti kulkeva Jeremy vie meidät lopulta avaruudelliseen matkaan minätietoisuuden lähteille, itseäänsä tarkastelevaan itseen. Postmodernin ranskalaisia filosofeja mukaillen, ajatuksen ja käsitteiden uudelleen elähdyttäminen voi alkaa juuri tästä hetkestä.

#### 23. [Mandealaisuus rituaaliperinteen valossa](/mandealaisuus-rituaaliperinteen-valossa.md)

Tarkastelemme tässä jaksossa tietokirjailija ja luennoitsija Pentti Tuomisen kanssa vielä nykyäänkin elossa olevan gnostilaisen monoteistisen uskonnon nimittäin mandealaisuuden oppeja, sen historiallista alkuperää, siihen liittyviä tietokäsityksiä ja uskonnon rituaaliperinteeseen liittyviä tapoja.

Yksityiskohtainen kuvaus yhden toimivan rituaaliston sisällöstä voi auttaa jäsentämään rituaalien merkitystä laajemmassakin mielessä. Miten geologinen ympäristö, ihmisen elämänkaari ja aika vaikuttavat rituaaleihin, millaista roolia ne esittävät ihmisen elämässä, mikä on rituaalien ja sakramenttien ero, mitä tieto on ja tietoon voi päästä, muun muassa tällaisiin kysymyksiin saamme vastauksen Pentin toisessa haastattelussa Mesokosmoksessa.

#### 24. [Jälleensyntyminen viisausperinteissä](/jalleensyntyminen-viisausperinteissa.md)

Mesokosmoksessa on nyt haastateltavana toistamiseen fysiikan opettaja ja ruusuristiläinen teosofi Antti Savinainen. Antti on pitemmän aikaa tutkinut jälleensyntymiseen liittyviä kysymyksiä, erityisesti idän uskontojen ja teosofian näkökulmista. Usko jälleensyntymiseen vaikuttaa kasvaneen viime vuosikymmeninä myös Suomessa. Kaikkien tutkittavissa olevaa aineistoa löytyy lasten jälleensyntymismuistojen dokumentoijilta, kuten Ian Stevensonilta. Mitä jälleensyntymisoppi sisältää, mistä se on peräisin, millaisia vaikutuksia sillä on yhteiskunnassa, mikä on sen tarkoitus ja miten jälleensyntymisiä tutkitaan nykyään? Muun muassa näistä kysymyksistä puhutaan Mesokosmoksen ensimmäisen kauden loppupuolen episodissa 24.

#### 25. [Uskonnot metodina](/uskonnot-metodina.md)

Voiko uskontoja ajatella metodina samalla tavoin kuin puhutaan tieteellisestä menetelmästä? Ei siis pelkästään niin, että uskontoja itsessään tutkitaan tieteellisin menetelmin vaan niin, että uskonto olisi tai se sisältäisi menetelmiä esimerkiksi itsekasvatukseen, maailman ymmärtämiseen, näkyvien ja näkymättömien lainalaisuuksien löytämiseen ja tutkimiseen. Tieteen ja uskonnon vertailu johtaa helposti ikiaikaiseen väittelyyn toinen toisensa ylivertaisuudesta enkä halua niinkään ottaa kantaa siihen debattiin. En myöskään halua ottaa kantaa minkään tietyn uskonnon metodin paremmuudesta. Yritän enemmänkin tehdä huomioita, jotka tuntuvat toisaalta yhdistävän, toisaalta erottavan uskontoja, tiedettä ja elämänfilosofioita. Tämä essee pohjautuu 2011 pitämääni luentoon aiheesta.

#### 26. [Epilogi on uusi prologi](/epilogi-on-uusi-prologi.md)

On tullut aika Mesokosmoksen ensimmäisen kauden viimeisen eli kahdennenkymmenennenkuudennen jakson. Käyn läpi hiukan kulunutta kautta, kerron kokemuksista matkan varrelta ja kiitän haastateltavia ja kuulijoita yhteisestä matkasta tiedon monikaistaisella valtatiellä. Avaan myös tulevaisuuden suunnitelmia. Luvassa on sukelluksia syntyihin syviin, vaivalloista matkaamista Vipusen vatsassa, jännittäviä hetkiä uuden haastattelujoukon kanssa. Loppu on aina jonkin uuden alku.

#### 27. [Sakraaligeometria - matka jalosukuisten leikkausten lähteille](/sakraaligeometria-matka-jalosukuisten-leikkausten-lahteille.md)

Mitä syntyy, kun laitetaan yhteen geometria ja pyhä? Voiko siitä tulla millään tavalla houkutteleva aihe? Useilla meillä on jo peruskoulun pulpetilta antipatioita ja pelkoja matematiikkaa ja geometriaa kohden. Pyhään liittyvät uskonnolliset mielleyhtymät ovat vieraita meidän aikana arkisessa elämässä, ainakin läntisissä maissa. Tai sitten tykkäämme kyllä toisesta. Emme vain voi kuvitella, että pyhä ja geometria voisivat elää mitenkään yhdessä. Mutta maailma on ihmeellinen paikka ja joidenkin kohdalla nämä kaksi näennäisesti hyvin erilaista käsitettä kulkevat yhdessä sulassa sovussa kohti jännittäviä seikkailuja. Pyrin kertomaan tässä esseessä siitä, miten jouduin tekemisiin sakraaligeometrian eli pyhän geometrian kanssa. Mikä oli se sisäinen pakko, joka johti minut tutkimaan aihetta niin, että löysin itseni pian satumaisten linnojen kaupungista Sintrasta, Napolin mystisistä katakombeista, Sibyllan luolasta, Marokon mahtavista moskeijoista, Maltan megaliittisista temppeleistä, Ateenan akropolista ja Delfoin vuoristorinteiltä, Kreikan karuilta saarilta, Kyproksen turkoosin sinisiltä rannoilta, Turkin seitsemästä pyhästä kaupungista, Hagia Sofiasta, Ankarasta, Kappadokiasta, Rumin mausoleumista ja Intian mahtavia hallitsijoita synnyttäneestä Rajasthanista asti? Sisäistä kutsumusta on vaikea selittää, mutta joka tapauksessa seurasin sitä tutkien arkeologisia kenttiä ja museoita, kirkkoja ja katedraaleja, juoksien symbolien, erityisesti kuusisakaraisen kukan perässä. Kuvasin, dokumentoin, kirjoitin, julkaisin, esitelmöin ja nyt lopulta ynnään yhteen mitä tästä kaikesta on jäänyt käteen.

#### 28. [Fenomenologisia ilmiöitä](/fenomenologisia-ilmioita.md)

Vuosi on vaihtunut Mesokosmoksessakin ja uuden vuoden 2020 ensimmäisessä haastattelussa pääsemme muusikko, filosofian opiskelija ja perheen isä Tuukka Franckin kanssa mustan metallin makuun. Tuukka on ollut rumpalina Black Metal -yhtyeissä, vihkiytynyt niiden taustalla olevaan ideologiaan sekä filosofian opinnoissa perehtynyt erityisesti Edmund Husserlin fenomenologiaan. Pienen musiikillisen ekskursion ja alkujuonnon jälkeen pyrimme tässä jaksossa valottamaan muutamia peruskäsitteitä ja historiallisia skeptisiä lähtökohtia, joiden pohjalta fenomenologia kehittyi. Jakson myötä haluamme myös toivottaa kuulijoille hyvää alkanutta vuotta.

